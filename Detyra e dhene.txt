Do të shqyrtojmë vetëm skemën e thjeshtuar që përshkruan strukturën e një shteti. Shteti karakterizohet me një emër dhe llojin e udhëheqjes (p.sh.: republikë, monarki, federatë, etj.). Çdo shtet përbëhet nga shumë qytete. Çdo qytet karakterizohet me emrin dhe numrin e banorëve. Një nga qytetet është kryeqytet. Çdo qytet ka një komunë e cila përbëhet nga një kryetar, më shumë se një nënkryetar dhe shumë punëtorë. Kryetari, nënkryetarët dhe punëtorët janë persona. Çdo person përshkruhet me emrin dhe moshën. Punëtori përshkruhet edhe me numrin në komunë. Kurse kryetari dhe nënkryetarët përshkruhen edhe me përvojën (numri i viteve në profesion) dhe titujt profesionalë ose akademikë (p.sh. Dr.).

Modeloni këto fakte grafikisht përmes gjuhës modeluese UML duke përdorur gjeneralizimin dhe agregacionin dhe implementoni diagramin UML në gjuhën programuese Java.